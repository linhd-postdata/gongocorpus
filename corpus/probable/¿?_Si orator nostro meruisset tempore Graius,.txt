Si orator nostro meruisset tempore Graius,
Arpinasue, fori dulcis in arte, frui,
Doctior hic foret, elloquioque potentior ille,
Si altisonum hunc fontem Rhetoricae biberent,
In tot qui fluuios culto est sermone solutus,
In tua quot libros ars dedit eximia,
Fusam ex diffusis, uiuamque canalibus undam
Exiguum, o Castro, contrahis in spacium.
Destruat o nunquam hoc opus inuidiosa uetustas,
Consumat nullo tempore tempus edax,
Quod facis, ut linguae, ut calami, redimitus oliua,
Dicant et scribant nectar et ambrosiam.